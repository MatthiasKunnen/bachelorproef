\chapter{Voorbeelden van problemen}
\label{ch:voorbeelden-van-problemen}

Het volgende voorbeeld zal gebruikt worden in deze bachelorproef om aan te tonen
hoe een bepaalde techniek bepaalde problemen oplost.
Een overeenkomst wordt gesloten met een externe partij, Y, om een product te
kopen van 20 000 euro.

Bedrijf: Het bedrijf, X, betreft een onderneming met 20 personen werkende in het
financieel departement.

\section{Persona’s}

\subsection{James, verantwoordelijke aankopen}
Beide partijen komen tot de overeenkomst om X een product te verkopen van 20 000
euro. James moet echter nog goedkeuring hebben van Maarten en Thomas vanwege het
grote bedrag. Y zal in een der volgende werkdagen een factuur doorsturen die X
moet betalen binnen de 7 dagen om een grote korting te ontvangen. Deze factuur
zal ontvangen worden door Jim.

\subsection{Jim, assistent accountant}
Jim ontvangt een factuur en plant een overschrijving vijf dagen voor de
vervaldatum.

\subsection{Maarten, hoofd van het financieel departement}
Maarten weet van de algemene cashflow in het bedrijf maar specifieke kleinere
zaken laat hij over aan zijn medewerkers.

\subsection{Thomas, CFO}
Voor grote bedragen is zijn toestemming vereist.

\section{Waar kan het misgaan}
Stel dat Y een factuur verstuurt die een groter bedrag of een verkeerd product
bevat en de betaling doorgaat, is er niets meer aan te doen. Om dit te
controleren zou Jim het bedrag en het product moeten laten controleren door
James en anderen die deze deal gesloten hebben \autocite{VanDenBulckeTom}.

Stel dat Thomas een spoedfactuur doorgestuurd krijgt met de opdracht om direct
te betalen want anders zou het bedrijf een exorbitante boete krijgen en
direct Jim opbelt met de opdracht om een bepaald bedrag te storten naar een
bepaalde rekening. Jim, die Thomas niet kent, zal niet tegensputteren tegen de
CFO over eventuele authenticatie van dit verzoek. Dit kan echter een geval van
whale phishing zijn. Nadat het geld verloren is geraakt is het
niet onwaarschijnlijk dat de schuld van het verlies aan Jim toegerekend kan
worden. Dit werd plausibel verklaard door \textcite{VanDenBulckeTom}.

Jim zou ook opgebeld kunnen worden door een persoon die zich voortdoet
als Thomas. Hetzelfde resultaat, schade door gebrek aan authenticatie, kan hier
voorkomen \autocite{VanDenBulckeTom, VanDerBeekImpersonatieMarqit}.

Een ander mogelijk probleem is, stel dat alle partijen een betaling goedkeuren
en
Maarten tijdens het opmaken van de overschrijving een typefout maakt. Deze
menselijke fouten zijn snel gemaakt \autocite{VanDenBulckeTom, DeprezArne}.

Wat ook kan gebeuren is dat iemand met toegang tot het betalingssysteem een
overschrijving aanmaakt/wijzigt zonder anderen te consulteren. Uit al dan niet
slechte of goede bedoelingen kan dit tot problemen leiden
\autocite{VanDenBulckeTom, DeprezArne}.

Indien een persoon toegang heeft tot een geautoriseerd systeem waarop betalingen
kunnen gemaakt worden is het zelfs mogelijk om met deze fraude weg te geraken
\autocite{VanDenBulckeTom}.

\section{Impersonatie}
Er is een stijging van het aantal gevallen van impersonatie van een individu dat
hoog in de hiërarchische structuur van een bedrijf staat. Dit soort aanval is
een \textit{social engineering} aanval waarbij de aanvaller onderzoek doet naar
een
individu die werkt in of in contact staat met bedrijf en hierna zich voordoet
als deze persoon. Over het algemeen probeert de aanvaller een snelle
overschrijving of dergelijke te verkrijgen naar een rekening die onder controle
staat van de aanvaller \autocite{VanDerBeekImpersonatieMarqit,
	DeignImpersonatieTheGuardian}. De reden waarom dit werkt, ligt over het
	algemeen
aan het feit dat degene die wordt gevraagd om de overschrijving uit te voeren,
de identiteit van de vragende partij niet kan bevestigen. Dit zal later
beschreven worden als onuitgevoerde authenticatie.

\section{Interne criminaliteit}
Bedrijven krijgen ook criminaliteit van binnen de organisatie te verduren.
Economische criminaliteit komt voor bij 73 percent van de bedrijven, zo vond een
studie van de PwC. Het percentage hiervan dat intern is, bedraagt 46 percent.
\autocite{EconomicCrimeSurvey, Ashford2015}

Nu de problemen vastgesteld zijn, kan er naar oplossingen gezocht worden.
